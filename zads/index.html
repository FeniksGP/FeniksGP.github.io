<html>
<head>
<title>Święcenie potraw</title>
<meta charset="utf-8">
</head>
<body bgcolor="lightgreen" text="blue">
<h2>Symbolika święcenia pokarmów</h2>
<p>Święconka w tradycji katolickiej ma ogromne znaczenie. Jest symbolem Zmartwychwstania i Życia, zbawienia, które dokonuje się za pomocą ofiary Jezusa na krzyżu. <br>
To z tego względu do wielkanocnego koszyczka wkładamy określone pokarmy: baranka, chleb, sól, pieprz, jajka, wędlinę, chrzan.</p><img align="right" height="200" src="koszyk_wielkanocny.jpg">
<p>Współcześnie wkłada się również małe buteleczki z wodą święconą, babki wielkanocne, czekoladowe zajączki, kiełbasę, gałązki bukszpanu. <br>
Koszyki są coraz bogatsze i tylko od naszej inwencji twórczej zależy, co do nich włożymy. <br>
Nie powinno w nich jednak zabraknąć podstawowych pokarmów.</p>
<h2>Co wkładamy do święconki?</h2>
<p>Święconka powinna być przygotowana ze szczególną pieczołowitością. Tradycyjnie 
wiklinowy koszyczek wykłada się białą haftowaną serwetką i ozdabia gałązkami bukszpanu. <br>
Można również udekorować go kwiatami, jeśli mamy do nich dostęp. W środku układamy pokarmy i przykrywamy je śnieżnobiałą haftowaną serwetką.</p>
Każdy z pokarmów, który wkładamy do koszyczka, ma ścisłą symbolikę:
<ul>
<li>baranek – symbol zwycięstwa życia nad śmiercią, oznaka Chrystusa, który zmartwychwstał. <br><img align="right" height="200" src="baran.jpg">
Na śniadaniu wielkanocnym powinien zajmować szczególne miejsce na świątecznym stole, <br>
by przypominać o istocie świąt. Współczesne baranki najczęściej są wykonane z cukru, kiedyś robiono je z masła</li>
<li>chleb – kolejny symbol Jezusa Chrystusa</li>
<li>jaja – w koszyczku wielkanocnym powinny znaleźć się pisanki, które są symbolem płodności i rodzącego się nowego życia. <br>
Kiedyś uważano, że by zapewnić sobie powodzenie, trzeba święcić nieparzystą liczbę pisanek</li>
<li>sól – symbol życia, trwałości i nieśmiertelności</li>
<li>wędlina – symbol dobrobytu</li>
<li>masło – symbol dostatku</li>
<li>chrzan – symbol męki Jezusa Chrystusa</li>
<li>kurczaczek lub zajączek wielkanocny – symbol odradzającego się życia</li>
<li>baba wielkanocna – symbol dostatku</li>
</ul>
<h2>Co robimy ze święconką?</h2>
<p>W Wielką Sobotę trzeba poświęcić koszyczek i odstawić go, by poczekał do wielkanocnego śniadania. <br>
Nie wolno naruszyć jego zawartości przed końcem Wielkiego Postu.</p>
<p>Na świątecznym stole koszyczek musi zająć szczególne miejsce. Uważa się, że w czasie wielkanocnego śniadania <br>
wszystkie pokarmy ze święconki powinny zostać zjedzone, by zapewnić sobie pomyślność i dostatek na kolejny rok.</p>
</body>
</html>